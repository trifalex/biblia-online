{
  "book": "Eclesiastul",
  "chapter": "7",
  "versions": {
    "VDC": {
      "name": "Versiunea Dumitru Cornilescu",
      "verses": {
        "1": "Mai mult face un nume bun decât untdelemnul mirositor, și ziua morții decât ziua nașterii.",
        "2": "Mai bine să te duci într-o casă de jale decât să te duci într-o casă de petrecere; căci acolo îți aduci aminte de sfârșitul oricărui om, și cine trăiește își pune la inimă lucrul acesta.",
        "3": "Mai bună este întristarea decât râsul, căci, prin întristarea feței, inima se face mai bună.",
        "4": "Inima înțelepților este în casa de jale, iar inima celor fără minte este în casa petrecerii.",
        "5": "Mai bine să asculți mustrarea înțeleptului decât să asculți la cântecul celor fără minte.",
        "6": "Căci râsul celor fără minte este ca pârâitul spinilor sub căldare. Și aceasta este o deșertăciune.",
        "7": "Averea luată prin silă înnebunește pe cel înțelept și mita strică inima.",
        "8": "Mai bun este sfârșitul unui lucru decât începutul lui; mai bine cel bun la suflet decât cel îngâmfat.",
        "9": "Nu te grăbi să te mânii în sufletul tău, căci mânia locuiește în sânul nebunilor.",
        "10": "Nu zice: „Cum se face că zilele de mai înainte erau mai bune decât acestea?” Căci nu din înțelepciune întrebi așa.",
        "11": "Înțelepciunea prețuiește cât o moștenire și chiar mai mult pentru cei ce văd soarele.",
        "12": "Căci ocrotire dă și înțelepciunea, ocrotire dă și argintul; dar un folos mai mult al științei este că înțelepciunea ține în viață pe cei ce o au.",
        "13": "Uită-te cu băgare de seamă la lucrarea lui Dumnezeu! Cine poate să îndrepte ce a făcut El strâmb?",
        "14": "În ziua fericirii, fii fericit, și în ziua nenorocirii, gândește-te că Dumnezeu a făcut și pe una, și pe cealaltă, pentru ca omul să nu mai poată ști nimic din ce va fi după el.",
        "15": "Tot felul de lucruri am văzut în zilele deșertăciunii mele. Este câte un om fără prihană care piere în neprihănirea lui, și este câte un nelegiuit care o duce mult în răutatea lui.",
        "16": "Nu fi prea neprihănit și nu te arăta prea înțelept. Pentru ce să te pierzi singur?",
        "17": "Dar nu fi nici peste măsură de rău și nu fi fără minte. Pentru ce vrei să mori înainte de vreme?",
        "18": "Bine este să ții la aceasta, dar nici pe cealaltă să n-o lași din mână, căci cine se teme de Dumnezeu scapă din toate acestea.",
        "19": "Înțelepciunea face pe cel înțelept mai tare decât zece viteji care sunt într-o cetate.",
        "20": "Fiindcă pe pământ nu este niciun om fără prihană, care să facă binele fără să păcătuiască.",
        "21": "Nu lua nici tu seama la toate vorbele care se spun, ca nu cumva s-auzi pe sluga ta vorbindu-te de rău!",
        "22": "Căci știe inima ta de câte ori ai vorbit și tu de rău pe alții.",
        "23": "Toate acestea le-am cercetat cu înțelepciune. Am zis: „Mă voi înțelepți.” Dar înțelepciunea a rămas departe de mine.",
        "24": "Cu mult mai departe decât era mai înainte și ce adâncă! Cine o va putea găsi?",
        "25": "M-am apucat și am cercetat toate lucrurile cu gând să înțeleg, să adâncesc și să caut înțelepciunea și rostul lucrurilor și să pricep nebunia răutății și rătăcirea prostiei.",
        "26": "Și am găsit că mai amară decât moartea este femeia a cărei inimă este o cursă și un laț și ale cărei mâini sunt niște lanțuri; cel plăcut lui Dumnezeu scapă de ea, dar cel păcătos este prins de ea.",
        "27": "Iată ce am găsit, zice Eclesiastul, cercetând lucrurile unul câte unul, ca să le pătrund rostul;",
        "28": "iată ce-mi caută și acum sufletul și n-am găsit: din o mie am găsit un om, dar o femeie n-am găsit în toate acestea.",
        "29": "Numai iată ce am găsit: că Dumnezeu a făcut pe oameni fără prihană, dar ei umblă cu multe șiretenii."
      }
    },
    "NTR": {
      "name": "Noua Traducere in Limba Romana",
      "verses": {
        "1": "Mai mult prețuiește un nume bun decât uleiul bun și ziua morții decât ziua nașterii.",
        "2": "Mai bine să mergi într-o casă de jale decât să mergi într-o casă a ospățului, căci acesta este sfârșitul oricărui om și cine trăiește, cugetă în inima lui la lucrul acesta.",
        "3": "Mai bună este tristețea decât râsul, căci, prin întristarea feței, inima se face mai bună.",
        "4": "Inima înțelepților este în casa bocetului, dar inima nesăbuiților este în casa petrecerii.",
        "5": "Mai bine să asculți mustrarea înțeleptului decât să auzi cântecul nesăbuiților.",
        "6": "Căci, așa cum se aude trosnetul spinilor sub oală, tot așa este și râsul nesăbuitului! Și aceasta este o deșertăciune!",
        "7": "Cu siguranță, asuprirea îl înnebunește pe înțelept, iar mita corupe inima.",
        "8": "Mai bun este sfârșitul unui lucru decât începutul lui și mai bună este răbdarea decât mândria.",
        "9": "Nu te grăbi să te mânii în duhul tău, căci mânia locuiește în sânul nesăbuiților.",
        "10": "Să nu zici: „De ce au fost zilele dintâi mai bune decât acestea?“, căci nu din înțelepciune întrebi astfel!",
        "11": "Înțelepciunea este bună, tot așa cum și moștenirea este bună și de folos celor ce văd soarele.",
        "12": "Căci înțelepciunea este un adăpost, așa cum și argintul este un adăpost, iar câștigul cunoașterii înțelepciunii este că își ține în viață stăpânii.",
        "13": "Caută să înțelegi lucrarea lui Dumnezeu: cine poate îndrepta ceea ce El a îndoit?",
        "14": "În ziua cea bună, fii fericit! În ziua cea rea, cugetă: Dumnezeu a făcut-o și pe una și pe cealaltă, astfel încât omul să nu poată afla nimic despre ce va fi după el.",
        "15": "Am văzut tot felul de lucruri în timpul vieții mele deșarte: un om drept pierind în dreptatea lui, iar altul nedrept continuându-și viața în nedreptatea lui.",
        "16": "Nu fi prea drept și nu te arăta nici prea înțelept! De ce să te distrugi singur?",
        "17": "Însă nu fi nici foarte rău și nu fi nici nesăbuit! De ce să mori înainte de vreme?",
        "18": "Este bine să apuci acest sfat, iar pe celălalt să nu-l lași din mână, căci cine se teme de Dumnezeu va ieși cu bine din toate acestea.",
        "19": "Înțelepciunea dă mai multă putere înțeleptului decât ar da zece conducători unei cetăți.",
        "20": "Fiindcă nu există pe pământ niciun om drept care să facă numai binele și să nu păcătuiască niciodată.",
        "21": "În plus, să nu fii atent la toate cuvintele care se spun, ca nu cumva să-l auzi pe slujitorul tău blestemându-te!",
        "22": "Tu știi în inima ta că, de mai multe ori, chiar tu însuți i-ai blestemat pe alții.",
        "23": "Toate acestea le-am cercetat cu înțelepciune și mi-am zis: „Mă voi înțelepți“; dar înțelepciunea s-a îndepărtat de mine.",
        "24": "Orice ar fi ea, este departe și adâncă, da, adâncă. Cine o va găsi?",
        "25": "Mi-am îndreptat inima să cunosc, să cercetez și să caut înțelepciunea și sensul lucrurilor și să înțeleg stupiditatea răutății și nebunia nesăbuinței.",
        "26": "Și am descoperit că mai amară decât moartea, este femeia care este o capcană, a cărei inimă este un laț și ale cărei mâini sunt niște lanțuri. Cel plăcut înaintea lui Dumnezeu scapă de ea, dar cel păcătos este prins de ea.",
        "27": "Privește! Am descoperit aceasta, zice oratorul, când cercetam lucrurile unul câte unul, ca să le găsesc sensul",
        "28": "pe care sufletul meu îl tot căuta, dar nu-l găsea: dintr-o mie, am găsit un bărbat drept, însă n-am găsit o femeie dreaptă între toți aceștia.",
        "29": "Privește! Am descoperit un singur lucru: că Dumnezeu l-a făcut pe om drept, dar el umblă cu multe șiretlicuri."
      }
    },
    "WEBUS": {
      "name": "World English Bible US",
      "verses": {
        "1": "A good name is better than fine perfume; and the day of death better than the day of one’s birth.",
        "2": "It is better to go to the house of mourning than to go to the house of feasting; for that is the end of all men, and the living should take this to heart.",
        "3": "Sorrow is better than laughter; for by the sadness of the face the heart is made good.",
        "4": "The heart of the wise is in the house of mourning; but the heart of fools is in the house of mirth.",
        "5": "It is better to hear the rebuke of the wise than for a man to hear the song of fools.",
        "6": "For as the crackling of thorns under a pot, so is the laughter of the fool. This also is vanity.",
        "7": "Surely extortion makes the wise man foolish; and a bribe destroys the understanding.",
        "8": "Better is the end of a thing than its beginning.",
        "9": "Don’t be hasty in your spirit to be angry, for anger rests in the bosom of fools.",
        "10": "Don’t say, “Why were the former days better than these?” For you do not ask wisely about this.",
        "11": "Wisdom is as good as an inheritance. Yes, it is more excellent for those who see the sun.",
        "12": "For wisdom is a defense, even as money is a defense; but the excellency of knowledge is that wisdom preserves the life of him who has it.",
        "13": "Consider the work of God, for who can make that straight which he has made crooked?",
        "14": "In the day of prosperity be joyful, and in the day of adversity consider; yes, God has made the one side by side with the other, to the end that man should not find out anything after him.",
        "15": "All this I have seen in my days of vanity: there is a righteous man who perishes in his righteousness, and there is a wicked man who lives long in his evildoing.",
        "16": "Don’t be overly righteous, neither make yourself overly wise. Why should you destroy yourself?",
        "17": "Don’t be too wicked, neither be foolish. Why should you die before your time?",
        "18": "It is good that you should take hold of this. Yes, also don’t withdraw your hand from that; for he who fears God will come out of them all.",
        "19": "Wisdom is a strength to the wise man more than ten rulers who are in a city.",
        "20": "Surely there is not a righteous man on earth who does good and doesn’t sin.",
        "21": "Also don’t take heed to all words that are spoken, lest you hear your servant curse you;",
        "22": "for often your own heart knows that you yourself have likewise cursed others.",
        "23": "All this I have proved in wisdom. I said, “I will be wise;” but it was far from me.",
        "24": "That which is, is far off and exceedingly deep. Who can find it out?",
        "25": "I turned around, and my heart sought to know and to search out, and to seek wisdom and the scheme of things, and to know that wickedness is stupidity, and that foolishness is madness.",
        "26": "I find more bitter than death the woman whose heart is snares and traps, whose hands are chains. Whoever pleases God shall escape from her; but the sinner will be ensnared by her.",
        "27": "“Behold, I have found this,” says the Preacher, “to one another, to find an explanation",
        "28": "which my soul still seeks, but I have not found. I have found one man among a thousand, but I have not found a woman among all those.",
        "29": "Behold, I have only found this: that God made mankind upright; but they search for many inventions.”"
      }
    }
  }
}