{
  "book": "1 Corinteni",
  "chapter": "13",
  "versions": {
    "VDC": {
      "name": "Versiunea Dumitru Cornilescu",
      "verses": {
        "1": "Chiar dacă aș vorbi în limbi omenești și îngerești, și n-aș avea dragoste, sunt o aramă sunătoare sau un chimval zângănitor.",
        "2": "Și chiar dacă aș avea darul prorociei și aș cunoaște toate tainele și toată știința, chiar dacă aș avea toată credința, așa încât să mut și munții, și n-aș avea dragoste, nu sunt nimic.",
        "3": "Și chiar dacă mi-aș împărți toată averea pentru hrana săracilor, chiar dacă mi-aș da trupul să fie ars, și n-aș avea dragoste, nu-mi folosește la nimic.",
        "4": "Dragostea este îndelung răbdătoare, este plină de bunătate, dragostea nu pizmuiește, dragostea nu se laudă, nu se umflă de mândrie,",
        "5": "nu se poartă necuviincios, nu caută folosul său, nu se mânie, nu se gândește la rău,",
        "6": "nu se bucură de nelegiuire, ci se bucură de adevăr,",
        "7": "acoperă totul, crede totul, nădăjduiește totul, suferă totul.",
        "8": "Dragostea nu va pieri niciodată. Prorociile se vor sfârși; limbile vor înceta; cunoștința va avea sfârșit.",
        "9": "Căci cunoaștem în parte și prorocim în parte,",
        "10": "dar, când va veni ce este desăvârșit, acest „în parte” se va sfârși.",
        "11": "Când eram copil, vorbeam ca un copil, simțeam ca un copil, gândeam ca un copil; când m-am făcut om mare, am lepădat ce era copilăresc.",
        "12": "Acum, vedem ca într-o oglindă, în chip întunecos; dar atunci, vom vedea față în față. Acum, cunosc în parte; dar atunci, voi cunoaște deplin, așa cum am fost și eu cunoscut pe deplin.",
        "13": "Acum dar rămân acestea trei: credința, nădejdea și dragostea, dar cea mai mare dintre ele este dragostea."
      }
    },
    "NTR": {
      "name": "Noua Traducere in Limba Romana",
      "verses": {
        "1": "Chiar dacă aș vorbi în limbile oamenilor și ale îngerilor, dar n-am dragoste, am devenit o goarnă de aramă răsunătoare sau un chimval zdrăngănitor.",
        "2": "Și chiar dacă aș avea darul profeției și aș înțelege toate tainele și toată cunoștința, chiar dacă aș avea toată credința, așa încât să mut munții, dar n-am dragoste, nu sunt nimic.",
        "3": "Chiar dacă mi-aș împărți toate bunurile și chiar dacă mi-aș da trupul să fiu ars, dar n-am dragoste, nu-mi folosește la nimic.",
        "4": "Dragostea este răbdătoare, dragostea este plină de bunătate, nu este invidioasă, dragostea nu se laudă, nu se îngâmfă,",
        "5": "nu se comportă necuviincios, nu caută foloasele sale, nu se supără, nu se gândește la rău,",
        "6": "nu se bucură de nedreptate, ci își găsește bucuria în adevăr,",
        "7": "acoperă totul, crede totul, speră totul, suportă totul.",
        "8": "Dragostea nu piere niciodată. Cât despre profeții însă, ele se vor sfârși; cât despre limbi, ele vor înceta; cât despre cunoștință, ea se va sfârși.",
        "9": "Căci cunoaștem în parte și profețim în parte,",
        "10": "însă, când va veni ce este desăvârșit, ceea ce există doar în parte se va sfârși.",
        "11": "Când eram copil, vorbeam ca un copil, judecam ca un copil, gândeam ca un copil; când am devenit bărbat, am sfârșit-o cu lucrurile copilărești.",
        "12": "Acum vedem ca într-o oglindă, în mod neclar, însă atunci vom vedea față în față. Acum cunosc în parte, însă atunci voi cunoaște pe deplin, așa cum am fost și eu cunoscut pe deplin.",
        "13": "Acum, deci, rămân acestea trei: credința, speranța și dragostea; dar cea mai mare dintre ele este dragostea."
      }
    },
    "WEBUS": {
      "name": "World English Bible US",
      "verses": {
        "1": "If I speak with the languages of men and of angels, but don’t have love, I have become sounding brass or a clanging cymbal.",
        "2": "If I have the gift of prophecy, and know all mysteries and all knowledge, and if I have all faith, so as to remove mountains, but don’t have love, I am nothing.",
        "3": "If I give away all my goods to feed the poor, and if I give my body to be burned, but don’t have love, it profits me nothing.",
        "4": "Love is patient and is kind. Love doesn’t envy. Love doesn’t brag, is not proud,",
        "5": "doesn’t behave itself inappropriately, doesn’t seek its own way, is not provoked, takes no account of evil;",
        "6": "doesn’t rejoice in unrighteousness, but rejoices with the truth;",
        "7": "bears all things, believes all things, hopes all things, and endures all things.",
        "8": "Love never fails. But where there are prophecies, they will be done away with. Where there are various languages, they will cease. Where there is knowledge, it will be done away with.",
        "9": "For we know in part and we prophesy in part;",
        "10": "but when that which is complete has come, then that which is partial will be done away with.",
        "11": "When I was a child, I spoke as a child, I felt as a child, I thought as a child. Now that I have become a man, I have put away childish things.",
        "12": "For now we see in a mirror, dimly, but then face to face. Now I know in part, but then I will know fully, even as I was also fully known.",
        "13": "But now faith, hope, and love remain—these three. The greatest of these is love."
      }
    }
  }
}