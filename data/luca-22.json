{
  "book": "Luca",
  "chapter": "22",
  "versions": {
    "VDC": {
      "name": "Versiunea Dumitru Cornilescu",
      "verses": {
        "1": "Praznicul Azimilor, numit Paștele, se apropia.",
        "2": "Preoții cei mai de seamă și cărturarii căutau un mijloc cum să omoare pe Isus; căci se temeau de norod.",
        "3": "Dar Satana a intrat în Iuda, zis și Iscarioteanul, care era din numărul celor doisprezece.",
        "4": "Iuda s-a dus să se înțeleagă cu preoții cei mai de seamă și cu căpeteniile străjerilor Templului cum să-L dea în mâinile lor.",
        "5": "Ei s-au bucurat și au căzut la învoială să-i dea bani.",
        "6": "După ce le-a făgăduit că li-L va da în mâini, Iuda căuta un prilej nimerit să dea pe Isus în mâinile lor, fără știrea norodului.",
        "7": "Ziua Praznicului Azimilor, în care trebuiau jertfite Paștele, a venit.",
        "8": "Și Isus a trimis pe Petru și pe Ioan și le-a zis: „Duceți-vă de pregătiți-ne Paștele, ca să mâncăm.”",
        "9": "„Unde voiești să pregătim?”, L-au întrebat ei.",
        "10": "El le-a răspuns: „Iată, când veți intra în cetate, vă va ieși înainte un om, ducând un urcior cu apă; mergeți după el în casa în care va intra",
        "11": "și spuneți stăpânului casei: ‘Învățătorul îți zice: «Unde este odaia pentru oaspeți, în care să mănânc Paștele cu ucenicii Mei?»’",
        "12": "Și are să vă arate o odaie mare de sus, așternută gata: acolo să pregătiți Paștele.”",
        "13": "Ei au plecat și au găsit așa cum le spusese El. Și au pregătit Paștele.",
        "14": "Când a sosit ceasul, Isus a șezut la masă cu cei doisprezece apostoli.",
        "15": "El le-a zis: „Am dorit mult să mănânc Paștele acestea cu voi înainte de patima Mea;",
        "16": "căci vă spun că, de acum încolo, nu le voi mai mânca până la împlinirea lor în Împărăția lui Dumnezeu.”",
        "17": "Și a luat un pahar, a mulțumit lui Dumnezeu și a zis: „Luați paharul acesta și împărțiți-l între voi,",
        "18": "pentru că vă spun că nu voi mai bea de acum încolo din rodul viței, până când va veni Împărăția lui Dumnezeu.”",
        "19": "Apoi a luat pâine și, după ce a mulțumit lui Dumnezeu, a frânt-o și le-a dat-o zicând: „Acesta este trupul Meu, care se dă pentru voi; să faceți lucrul acesta spre pomenirea Mea.”",
        "20": "Tot astfel, după ce au mâncat, a luat paharul și li l-a dat, zicând: „Acest pahar este legământul cel nou, făcut în sângele Meu, care se varsă pentru voi.",
        "21": "Dar iată că mâna vânzătorului Meu este cu Mine la masa aceasta.",
        "22": "Negreșit, Fiul omului Se duce după cum este rânduit. Dar vai de omul acela prin care este vândut El!”",
        "23": "Și au început să se întrebe unii pe alții cine din ei să fie acela care va face lucrul acesta. Care este cel mai mare?",
        "24": "Între apostoli s-a iscat și o ceartă, ca să știe care din ei avea să fie socotit ca cel mai mare.",
        "25": "Isus le-a zis: „Împărații neamurilor domnesc peste ele și, celor ce le stăpânesc, li se dă numele de binefăcători.",
        "26": "Voi să nu fiți așa. Ci cel mai mare dintre voi să fie ca cel mai mic și cel ce cârmuiește, ca cel ce slujește.",
        "27": "Căci care este mai mare: cine stă la masă sau cine slujește la masă? Nu cine stă la masă? Și Eu totuși sunt în mijlocul vostru ca cel ce slujește la masă.",
        "28": "Voi sunteți aceia care ați rămas necontenit cu Mine în încercările Mele.",
        "29": "De aceea vă pregătesc Împărăția, după cum Tatăl Meu Mi-a pregătit-o Mie,",
        "30": "ca să mâncați și să beți la masa Mea în Împărăția Mea și să ședeți pe scaune de domnie, ca să judecați pe cele douăsprezece seminții ale lui Israel.”",
        "31": "Domnul a zis: „Simone, Simone, Satana v-a cerut să vă cearnă ca grâul.",
        "32": "Dar Eu M-am rugat pentru tine, ca să nu se piardă credința ta și, după ce te vei întoarce la Dumnezeu, să întărești pe frații tăi.”",
        "33": "„Doamne”, I-a zis Petru, „cu Tine sunt gata să merg chiar și în temniță și la moarte.”",
        "34": "Și Isus i-a zis: „Petre, îți spun că nu va cânta astăzi cocoșul, până te vei lepăda de trei ori că nu Mă cunoști.”",
        "35": "Apoi, le-a mai zis: „Când v-am trimis fără pungă, fără traistă și fără încălțăminte, ați dus voi lipsă de ceva?” „De nimic”, I-au răspuns ei.",
        "36": "Și El le-a zis: „Acum, dimpotrivă, cine are o pungă s-o ia; cine are o traistă de asemenea s-o ia și cine n-are sabie să-și vândă haina și să-și cumpere o sabie.",
        "37": "Căci vă spun că trebuie să se împlinească cu Mine aceste cuvinte scrise: ‘El a fost pus în numărul celor fărădelege.’ Și lucrurile privitoare la Mine sunt gata să se împlinească.”",
        "38": "„Doamne”, I-au zis ei, „iată aici două săbii.” Și El le-a zis: „Destul!”",
        "39": "După ce a ieșit afară, S-a dus, ca de obicei, în Muntele Măslinilor. Ucenicii Lui au mers după El.",
        "40": "Când a ajuns la locul acela, le-a zis: „Rugați-vă, ca să nu cădeți în ispită.”",
        "41": "Apoi S-a depărtat de ei ca la o aruncătură de piatră, a îngenuncheat și a început să Se roage,",
        "42": "zicând: „Tată, dacă voiești, depărtează paharul acesta de la Mine! Totuși facă-se nu voia Mea, ci a Ta.”",
        "43": "Atunci I s-a arătat un înger din cer, ca să-L întărească.",
        "44": "A ajuns într-un chin ca de moarte și a început să Se roage și mai fierbinte; și sudoarea I se făcuse ca niște picături mari de sânge, care cădeau pe pământ.",
        "45": "După ce S-a rugat, S-a sculat și a venit la ucenici; i-a găsit adormiți de întristare",
        "46": "și le-a zis: „Pentru ce dormiți? Sculați-vă și rugați-vă, ca să nu cădeți în ispită.”",
        "47": "Pe când grăia El încă, iată că a venit o gloată. Și cel ce se chema Iuda, unul din cei doisprezece, mergea în fruntea lor. El s-a apropiat de Isus, ca să-L sărute.",
        "48": "Și Isus i-a zis: „Iudo, cu o sărutare vinzi tu pe Fiul omului?”",
        "49": "Cei ce erau cu Isus au văzut ce avea să se întâmple și au zis: „Doamne, să lovim cu sabia?”",
        "50": "Și unul din ei a lovit pe robul marelui preot și i-a tăiat urechea dreaptă.",
        "51": "Dar Isus a luat cuvântul și a zis: „Lăsați-i! Până aici!” Și S-a atins de urechea omului aceluia și l-a vindecat.",
        "52": "Isus a zis apoi preoților celor mai de seamă, căpeteniilor străjerilor Templului și bătrânilor, care veniseră împotriva Lui: „Ați ieșit după Mine ca după un tâlhar, cu săbii și cu ciomege?",
        "53": "În toate zilele eram cu voi în Templu, și n-ați pus mâna pe Mine. Dar acesta este ceasul vostru și puterea întunericului.”",
        "54": "După ce au pus mâna pe Isus, L-au dus și L-au băgat în casa marelui preot. Petru mergea după El de departe.",
        "55": "Au aprins un foc în mijlocul curții și au șezut jos. Petru s-a așezat și el printre ei.",
        "56": "O slujnică l-a văzut cum ședea la para focului, s-a uitat țintă la el și a zis: „Și omul acesta era cu El.”",
        "57": "Dar Petru s-a lepădat și a zis: „Femeie, nu-L cunosc.”",
        "58": "Peste puțin, l-a văzut un altul și a zis: „Și tu ești unul din oamenii aceia.” Iar Petru a zis: „Omule, nu sunt dintre ei.”",
        "59": "Cam după un ceas, un altul întărea același lucru și zicea: „Nu mai încape îndoială că și omul acesta era cu El, căci este galileean.”",
        "60": "Petru a răspuns: „Omule, nu știu ce zici.” Chiar în clipa aceea, pe când vorbea el încă, a cântat cocoșul.",
        "61": "Domnul S-a întors și S-a uitat țintă la Petru. Și Petru și-a adus aminte de vorba pe care i-o spusese Domnul: „Înainte ca să cânte cocoșul, te vei lepăda de Mine de trei ori.”",
        "62": "Și a ieșit afară și a plâns cu amar. Isus înaintea Sinedriului.",
        "63": "Oamenii care păzeau pe Isus Îl batjocoreau și-L băteau.",
        "64": "L-au legat la ochi, Îl loveau peste față și-L întrebau, zicând: „Prorocește, cine Te-a lovit?”",
        "65": "Și rosteau împotriva Lui multe alte batjocuri.",
        "66": "Când s-a făcut ziuă, bătrânii norodului, preoții cei mai de seamă și cărturarii s-au adunat împreună și au adus pe Isus în Soborul lor. Ei I-au zis:",
        "67": "„Dacă ești Tu Hristosul, spune-ne!” Isus le-a răspuns: „Dacă vă voi spune, nu veți crede",
        "68": "și dacă vă voi întreba, nu-Mi veți răspunde, nici nu-Mi veți da drumul.",
        "69": "De acum încolo, Fiul omului va ședea la dreapta puterii lui Dumnezeu.”",
        "70": "Toți au zis: „Ești Tu dar Fiul lui Dumnezeu?” Și El le-a răspuns: „Așa cum o spuneți; da, sunt.”",
        "71": "Atunci ei au zis: „Ce nevoie mai avem de mărturie? Noi înșine am auzit-o din gura Lui.”"
      }
    },
    "NTR": {
      "name": "Noua Traducere in Limba Romana",
      "verses": {
        "1": "Se apropia Sărbătoarea Azimelor, căreia i se spune „Paștele“.",
        "2": "Conducătorii preoților și cărturarii căutau cum să-L omoare pe Isus, dar se temeau de popor.",
        "3": "Atunci Satan a intrat în Iuda, numit „Iscarioteanul“, care era din numărul celor doisprezece.",
        "4": "Acesta s-a dus la conducătorii preoților și la comandanții gărzii Templului și au discutat despre cum să-L dea pe mâna lor.",
        "5": "Ei s-au bucurat și s-au înțeles cu el să-i dea argint.",
        "6": "El a acceptat și căuta un prilej potrivit ca să-L dea pe mâna lor, în lipsa mulțimii.",
        "7": "Apoi a venit ziua Sărbătorii Azimelor, zi în care trebuia jertfit mielul de Paște.",
        "8": "Isus i-a trimis înainte pe Petru și Ioan, zicând: Duceți-vă și pregătiți-ne jertfa de Paște, ca s-o mâncăm!",
        "9": "Ei L-au întrebat: Unde vrei s-o pregătim?",
        "10": "El le-a răspuns: Iată, când veți intra în cetate, vă va întâmpina un om care duce un vas cu apă. Urmați-l până la casa în care va intra",
        "11": "și spuneți-i stăpânului casei astfel: „Învățătorul te întreabă: «Unde este camera de oaspeți în care urmează să mănânc Paștele împreună cu ucenicii Mei?»“.",
        "12": "El vă va arăta sus o cameră mare și aranjată. Acolo să faceți pregătirile.",
        "13": "Ei s-au dus și au găsit totul așa cum le spusese Isus. Și au pregătit Paștele.",
        "14": "Când a sosit ceasul, Isus S-a așezat să mănânce împreună cu apostolii.",
        "15": "El le-a zis: „Am dorit cu ardoare să mănânc împreună cu voi acest Paște, înainte de suferința Mea.",
        "16": "Căci vă spun că nu voi mai mânca din el până când nu își va găsi împlinirea în Împărăția lui Dumnezeu“.",
        "17": "Și, luând un pahar, a mulțumit și a zis: „Luați-l și împărțiți-l între voi!",
        "18": "Căci vă spun că, de acum încolo, nu voi mai bea din rodul viței până când va veni Împărăția lui Dumnezeu“.",
        "19": "Apoi a luat o pâine și, după ce a mulțumit, a frânt-o și le-a dat-o, zicând: „Acesta este trupul Meu, care se dă pentru voi. Să faceți lucrul acesta spre amintirea Mea“.",
        "20": "În același fel, după ce au mâncat, a luat paharul și a zis: „Acest pahar este Legământul cel Nou în sângele Meu, care este vărsat pentru voi.",
        "21": "Dar iată că mâna trădătorului Meu este cu Mine la masă.",
        "22": "Căci într-adevăr, Fiul Omului Se duce după cum a fost hotărât, dar vai de omul acela prin care El este trădat!“.",
        "23": "Ei au început să se întrebe unii pe alții cine să fie oare acela dintre ei care urmează să facă lucrul acesta.",
        "24": "Între ei a avut loc și o ceartă cu privire la cine să fie considerat cel mai mare dintre ei.",
        "25": "Atunci Isus le-a zis: Regii națiunilor stăpânesc peste ele, iar cei ce au autoritate asupra lor sunt numiți „binefăcători“.",
        "26": "Dar voi să nu fiți așa! Dimpotrivă, cel mai mare dintre voi să fie precum cel mai mic, iar cel care conduce să fie precum cel care slujește.",
        "27": "Căci cine este mai mare, cel care șade la masă sau cel care slujește? Oare nu cel care șade la masă? Eu însă sunt între voi precum Cel Care slujește!",
        "28": "Voi sunteți cei care ați rămas cu Mine în încercările Mele.",
        "29": "De aceea și Eu vă ofer o împărăție, așa cum și Tatăl Meu Mi-a oferit-o Mie,",
        "30": "ca să mâncați și să beți la masa Mea, în Împărăția Mea, și să stați pe tronuri, judecând cele douăsprezece seminții ale lui Israel.",
        "31": "Simone, Simone, iată, Satan a cerut să vă cearnă așa cum se cerne grâul,",
        "32": "dar Eu M-am rugat pentru tine, ca să nu ți se piardă credința. Iar când te vei întoarce, întărește-i pe frații tăi!",
        "33": "Petru I-a răspuns: Doamne, sunt gata să merg cu Tine chiar și la închisoare, și la moarte!",
        "34": "Isus i-a zis: Îți spun, Petru, că nu va cânta cocoșul astăzi până nu te vei lepăda de trei ori că nu Mă cunoști.",
        "35": "Apoi le-a zis: Când v-am trimis fără săculeți cu bani, fără traistă și fără sandale, ați dus voi lipsă de ceva? Ei au zis: De nimic.",
        "36": "El le-a zis: Acum, dimpotrivă, cel ce are un săculeț cu bani să-l ia! La fel și traista! Iar cel ce nu are sabie să-și vândă haina și să-și cumpere una!",
        "37": "Căci vă spun că trebuie să se împlinească în Mine ce este scris, și anume: „El a fost numărat alături de cei fără de Lege“. Da, ce este scris despre Mine ajunge la împlinire.",
        "38": "Ei au zis: Doamne, iată aici două săbii! El le-a zis: De-ajuns!",
        "39": "Și ieșind afară, S-a dus, ca de obicei, spre Muntele Măslinilor. Ucenicii L-au urmat și ei.",
        "40": "Când a ajuns în locul acela, le-a zis: Rugați-vă să nu cădeți în ispită!",
        "41": "Apoi S-a retras de lângă ei, cam la o aruncătură de piatră, a îngenuncheat și Se ruga,",
        "42": "zicând: „Tată, dacă vrei, îndepărtează de la Mine paharul acesta! Totuși, facă-se nu voia Mea, ci a Ta!“.",
        "43": "Atunci I s-a arătat un înger din Cer, ca să-L întărească.",
        "44": "Fiind în agonie, El Se ruga cu și mai multă ardoare, iar sudoarea Lui devenise ca niște picături de sânge, care cădeau pe pământ.",
        "45": "Când S-a ridicat de la rugăciune și a venit la ucenici, i-a găsit adormiți de întristare.",
        "46": "El le-a zis: De ce dormiți? Sculați-vă și rugați-vă, ca să nu cădeți în ispită!",
        "47": "În timp ce El încă vorbea, iată că a venit o mulțime de oameni, iar cel numit Iuda, unul dintre cei doisprezece, mergea înaintea lor. El s-a apropiat de Isus ca să-L sărute,",
        "48": "dar Isus i-a zis: „Iuda, cu un sărut Îl trădezi tu pe Fiul Omului?“.",
        "49": "Când cei din jurul lui Isus au văzut ce urma să se întâmple, au zis: Doamne, să lovim cu sabia?",
        "50": "Și unul dintre ei l-a lovit cu sabia pe sclavul marelui preot, tăindu-i urechea dreaptă.",
        "51": "Însă Isus, răspunzând, a zis: Lăsați-i! Până aici! Și atingându-Se de urechea acelui om, l-a vindecat.",
        "52": "Apoi Isus le-a zis conducătorilor preoților, comandanților gărzii Templului și bătrânilor, care veniseră împotriva Lui: „Ați ieșit cu săbii și ciomege, ca după un răsculat?",
        "53": "În fiecare zi când eram cu voi în Templu, n-ați întins mâinile împotriva Mea! Însă acesta este ceasul vostru și autoritatea întunericului“.",
        "54": "După ce L-au arestat, L-au dus și L-au băgat în casa marelui preot. Petru Îl urma de departe.",
        "55": "După ce au aprins un foc în mijlocul curții și au stat jos, Petru s-a așezat în mijlocul lor.",
        "56": "O slujnică, văzându-l șezând lângă foc, s-a uitat atent la el și a zis: Și acesta era cu El!",
        "57": "Dar el a negat, zicând: Nu-L cunosc, femeie!",
        "58": "După puțin timp, l-a văzut altcineva, care a zis: Și tu ești unul dintre ei! Dar Petru a zis: Nu sunt, omule!",
        "59": "Cam o oră mai târziu, un altul a insistat, zicând: Cu siguranță și acesta era cu El, căci este galileean.",
        "60": "Dar Petru a zis: Omule, nu știu despre ce vorbești! Și deodată, în timp ce el încă vorbea, a cântat cocoșul.",
        "61": "Domnul S-a întors și S-a uitat la Petru. Atunci Petru și-a adus aminte de cuvintele pe care i le spusese Domnul: „Astăzi, înainte să cânte cocoșul, te vei lepăda de Mine de trei ori!“.",
        "62": "Și, ieșind afară, a plâns mult. Isus, batjocorit de cei din garda Templului",
        "63": "Oamenii, cei care-L păzeau pe Isus, Îl batjocoreau și-L băteau.",
        "64": "Și legându-L la ochi, Îl întrebau, zicând: „Profețește, cine este cel ce Te-a lovit?“.",
        "65": "Și rosteau multe alte blasfemii împotriva Lui.",
        "66": "Când s-a făcut ziuă, Sfatul bătrânilor poporului, conducătorii preoților și cărturarii s-au întrunit și L-au adus pe Isus în sinedriul lor.",
        "67": "Ei au zis: Dacă Tu ești Cristosul, spune-ne! Isus le-a răspuns: Dacă vă voi spune, nicidecum nu veți crede,",
        "68": "iar dacă vă voi întreba, nicidecum nu-Mi veți răspunde, nici nu-Mi veți da drumul.",
        "69": "Dar, de acum încolo, Fiul Omului va fi așezat la dreapta puterii lui Dumnezeu.",
        "70": "Toți au întrebat: Ești Tu deci Fiul lui Dumnezeu? El le-a răspuns: Chiar voi înșivă spuneți că Eu sunt.",
        "71": "Atunci ei au zis: Ce nevoie mai avem de mărturie? Căci noi înșine am auzit-o din gura Lui!"
      }
    },
    "WEBUS": {
      "name": "World English Bible US",
      "verses": {
        "1": "Now the feast of unleavened bread, which is called the Passover, was approaching.",
        "2": "The chief priests and the scribes sought how they might put him to death, for they feared the people.",
        "3": "Satan entered into Judas, who was also called Iscariot, who was counted with the twelve.",
        "4": "He went away and talked with the chief priests and captains about how he might deliver him to them.",
        "5": "They were glad, and agreed to give him money.",
        "6": "He consented and sought an opportunity to deliver him to them in the absence of the multitude.",
        "7": "The day of unleavened bread came, on which the Passover must be sacrificed.",
        "8": "Jesus sent Peter and John, saying, “Go and prepare the Passover for us, that we may eat.”",
        "9": "They said to him, “Where do you want us to prepare?”",
        "10": "He said to them, “Behold, when you have entered into the city, a man carrying a pitcher of water will meet you. Follow him into the house which he enters.",
        "11": "Tell the master of the house, ‘The Teacher says to you, “Where is the guest room, where I may eat the Passover with my disciples?”’",
        "12": "He will show you a large, furnished upper room. Make preparations there.”",
        "13": "They went, found things as Jesus had told them, and they prepared the Passover.",
        "14": "When the hour had come, he sat down with the twelve apostles.",
        "15": "He said to them, “I have earnestly desired to eat this Passover with you before I suffer,",
        "16": "for I tell you, I will no longer by any means eat of it until it is fulfilled in God’s Kingdom.”",
        "17": "He received a cup, and when he had given thanks, he said, “Take this and share it among yourselves,",
        "18": "for I tell you, I will not drink at all again from the fruit of the vine, until God’s Kingdom comes.”",
        "19": "He took bread, and when he had given thanks, he broke and gave it to them, saying, “This is my body which is given for you. Do this in memory of me.”",
        "20": "Likewise, he took the cup after supper, saying, “This cup is the new covenant in my blood, which is poured out for you.",
        "21": "But behold, the hand of him who betrays me is with me on the table.",
        "22": "The Son of Man indeed goes as it has been determined, but woe to that man through whom he is betrayed!”",
        "23": "They began to question among themselves which of them it was who would do this thing.",
        "24": "A dispute also arose among them, which of them was considered to be greatest.",
        "25": "He said to them, “The kings of the nations lord it over them, and those who have authority over them are called ‘benefactors.’",
        "26": "But not so with you. Rather, the one who is greater among you, let him become as the younger, and one who is governing, as one who serves.",
        "27": "For who is greater, one who sits at the table, or one who serves? Isn’t it he who sits at the table? But I am among you as one who serves.",
        "28": "“But you are those who have continued with me in my trials.",
        "29": "I confer on you a kingdom, even as my Father conferred on me,",
        "30": "that you may eat and drink at my table in my Kingdom. You will sit on thrones, judging the twelve tribes of Israel.”",
        "31": "The Lord said, “Simon, Simon, behold, Satan asked to have all of you, that he might sift you as wheat,",
        "32": "but I prayed for you, that your faith wouldn’t fail. You, when once you have turned again, establish your brothers.”",
        "33": "He said to him, “Lord, I am ready to go with you both to prison and to death!”",
        "34": "He said, “I tell you, Peter, the rooster will by no means crow today until you deny that you know me three times.”",
        "35": "He said to them, “When I sent you out without purse, bag, and sandals, did you lack anything?” They said, “Nothing.”",
        "36": "Then he said to them, “But now, whoever has a purse, let him take it, and likewise a bag. Whoever has none, let him sell his cloak, and buy a sword.",
        "37": "For I tell you that this which is written must still be fulfilled in me: ‘He was counted with transgressors.’ For that which concerns me is being fulfilled.”",
        "38": "They said, “Lord, behold, here are two swords.” He said to them, “That is enough.”",
        "39": "He came out and went, as his custom was, to the Mount of Olives. His disciples also followed him.",
        "40": "When he was at the place, he said to them, “Pray that you don’t enter into temptation.”",
        "41": "He was withdrawn from them about a stone’s throw, and he knelt down and prayed,",
        "42": "saying, “Father, if you are willing, remove this cup from me. Nevertheless, not my will, but yours, be done.”",
        "43": "An angel from heaven appeared to him, strengthening him.",
        "44": "Being in agony, he prayed more earnestly. His sweat became like great drops of blood falling down on the ground.",
        "45": "When he rose up from his prayer, he came to the disciples and found them sleeping because of grief,",
        "46": "and said to them, “Why do you sleep? Rise and pray that you may not enter into temptation.”",
        "47": "While he was still speaking, a crowd appeared. He who was called Judas, one of the twelve, was leading them. He came near to Jesus to kiss him.",
        "48": "But Jesus said to him, “Judas, do you betray the Son of Man with a kiss?”",
        "49": "When those who were around him saw what was about to happen, they said to him, “Lord, shall we strike with the sword?”",
        "50": "A certain one of them struck the servant of the high priest, and cut off his right ear.",
        "51": "But Jesus answered, “Let me at least do this” and he touched his ear and healed him.",
        "52": "Jesus said to the chief priests, captains of the temple, and elders, who had come against him, “Have you come out as against a robber, with swords and clubs?",
        "53": "When I was with you in the temple daily, you didn’t stretch out your hands against me. But this is your hour, and the power of darkness.”",
        "54": "They seized him and led him away, and brought him into the high priest’s house. But Peter followed from a distance.",
        "55": "When they had kindled a fire in the middle of the courtyard and had sat down together, Peter sat among them.",
        "56": "A certain servant girl saw him as he sat in the light, and looking intently at him, said, “This man also was with him.”",
        "57": "He denied Jesus, saying, “Woman, I don’t know him.”",
        "58": "After a little while someone else saw him and said, “You also are one of them!” But Peter answered, “Man, I am not!”",
        "59": "After about one hour passed, another confidently affirmed, saying, “Truly this man also was with him, for he is a Galilean!”",
        "60": "But Peter said, “Man, I don’t know what you are talking about!” Immediately, while he was still speaking, a rooster crowed.",
        "61": "The Lord turned and looked at Peter. Then Peter remembered the Lord’s word, how he said to him, “Before the rooster crows you will deny me three times.”",
        "62": "He went out, and wept bitterly.",
        "63": "The men who held Jesus mocked him and beat him.",
        "64": "Having blindfolded him, they struck him on the face and asked him, “Prophesy! Who is the one who struck you?”",
        "65": "They spoke many other things against him, insulting him.",
        "66": "As soon as it was day, the assembly of the elders of the people were gathered together, both chief priests and scribes, and they led him away into their council, saying,",
        "67": "“If you are the Christ, tell us.” But he said to them, “If I tell you, you won’t believe,",
        "68": "and if I ask, you will in no way answer me or let me go.",
        "69": "From now on, the Son of Man will be seated at the right hand of the power of God.”",
        "70": "They all said, “Are you then the Son of God?” He said to them, “You say it, because I am.”",
        "71": "They said, “Why do we need any more witness? For we ourselves have heard from his own mouth!”"
      }
    }
  }
}