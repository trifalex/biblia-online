{
  "book": "2 Samuel",
  "chapter": "22",
  "versions": {
    "VDC": {
      "name": "Versiunea Dumitru Cornilescu",
      "verses": {
        "1": "David a îndreptat către Domnul cuvintele acestei cântări după ce Domnul l-a izbăvit din mâna tuturor vrăjmașilor lui și din mâna lui Saul.",
        "2": "El a zis: „Domnul este stânca mea, cetățuia mea, Izbăvitorul meu.",
        "3": "Dumnezeu este stânca mea la care găsesc un adăpost, scutul meu și puterea care mă mântuiește, turnul meu cel înalt și scăparea mea. Mântuitorule, Tu mă scapi de silnicie!",
        "4": "Eu chem pe Domnul cel vrednic de laudă și sunt izbăvit de vrăjmașii mei.",
        "5": "Căci valurile morții mă înconjuraseră, șuvoaiele nimicirii mă înspăimântaseră,",
        "6": "legăturile mormântului mă înconjuraseră, lațurile morții mă prinseseră.",
        "7": "În strâmtorarea mea, am chemat pe Domnul, am chemat pe Dumnezeul meu; din locașul Lui, El mi-a auzit glasul și strigătul meu a ajuns la urechile Lui.",
        "8": "Atunci, pământul s-a cutremurat și s-a clătinat, temeliile cerului s-au mișcat și s-au zguduit, pentru că El Se mâniase.",
        "9": "Fum se ridica din nările Lui și un foc mistuitor ieșea din gura Lui: cărbuni aprinși țâșneau din ea.",
        "10": "A plecat cerurile și S-a coborât: un nor gros era sub picioarele Lui.",
        "11": "Călărea pe un heruvim și zbura, venea pe aripile vântului;",
        "12": "era înconjurat cu întunericul ca și cu un cort, era înconjurat cu grămezi de ape și cu nori întunecoși.",
        "13": "Din strălucirea care era înaintea Lui scânteiau cărbuni de foc.",
        "14": "Domnul a tunat din ceruri, Cel Preaînalt a făcut să-I răsune glasul;",
        "15": "a aruncat săgeți și a risipit pe vrăjmașii mei, a aruncat fulgerul și i-a pus pe fugă.",
        "16": "Fundul mării s-a văzut, temeliile lumii au fost descoperite de mustrarea Domnului, de vuietul suflării nărilor Lui.",
        "17": "El Și-a întins mâna de sus, din înălțime, m-a apucat, m-a scos din apele cele mari;",
        "18": "m-a izbăvit de potrivnicul meu cel puternic, de vrăjmașii mei, care erau mai tari decât mine.",
        "19": "Ei mă prinseseră în ziua strâmtorării mele, dar Domnul a fost sprijinitorul meu,",
        "20": "El m-a scos la loc larg. El m-a mântuit, pentru că mă iubește.",
        "21": "Domnul mi-a răsplătit după nevinovăția mea, mi-a făcut după curăția mâinilor mele;",
        "22": "căci am păzit căile Domnului, nu m-am făcut vinovat față de Dumnezeul meu.",
        "23": "Toate poruncile Lui au fost înaintea mea și nu m-am depărtat de la legile Lui.",
        "24": "Am fost fără vină înaintea Lui, m-am păzit de fărădelegea mea.",
        "25": "De aceea, Domnul mi-a răsplătit nevinovăția mea după curăția mea înaintea Lui.",
        "26": "Cu cel bun Tu ești bun, cu omul drept Te porți după dreptate,",
        "27": "cu cel curat ești curat, cu cel îndărătnic Te porți după îndărătnicia lui.",
        "28": "Tu mântuiești pe poporul care se smerește, și cu privirea Ta cobori pe cei mândri.",
        "29": "Da, Tu ești lumina mea, Doamne! Domnul luminează întunericul meu.",
        "30": "Cu Tine mă năpustesc asupra unei oști înarmate, cu Dumnezeul meu sar peste zid.",
        "31": "Căile lui Dumnezeu sunt desăvârșite, Cuvântul Domnului este curățit; El este un scut pentru toți cei ce caută adăpost în El.",
        "32": "Căci cine este Dumnezeu, afară de Domnul? Și cine este o stâncă, afară de Dumnezeul nostru?",
        "33": "Dumnezeu este cetățuia mea cea tare și El mă călăuzește pe calea cea dreaptă.",
        "34": "El îmi face picioarele ca ale cerboaicelor și El mă așază pe locurile mele cele înalte.",
        "35": "Îmi deprinde mâinile la luptă și brațele mele întind arcul de aramă.",
        "36": "Tu îmi dai scutul mântuirii Tale și ajung mare prin bunătatea Ta.",
        "37": "Lărgești drumul sub pașii mei și picioarele mele nu se clatină.",
        "38": "Urmăresc pe vrăjmașii mei și-i nimicesc, nu mă întorc până nu-i nimicesc.",
        "39": "Îi nimicesc, îi zdrobesc, de nu se mai scoală; cad sub picioarele mele.",
        "40": "Tu mă încingi cu putere pentru luptă, răpui sub mine pe potrivnicii mei.",
        "41": "Faci pe vrăjmașii mei să dea dosul înaintea mea și nimicesc pe cei ce mă urăsc.",
        "42": "Se uită în jurul lor și nu-i cine să-i scape. Strigă către Domnul, dar nu le răspunde!",
        "43": "Îi pisez ca pulberea pământului, îi zdrobesc, îi calc în picioare, ca noroiul de pe ulițe.",
        "44": "Mă scapi din neînțelegerile poporului meu; mă păstrezi drept căpetenie a neamurilor; un popor pe care nu-l cunoșteam îmi este supus.",
        "45": "Fiii străinului mă lingușesc; mă ascultă la cea dintâi poruncă.",
        "46": "Fiii străinului leșină de la inimă, tremură când ies din cetățuie.",
        "47": "Trăiască Domnul și binecuvântată să fie Stânca mea! Înălțat să fie Dumnezeu, Stânca mântuirii mele,",
        "48": "Dumnezeu, care este răzbunătorul meu, care-mi supune popoarele",
        "49": "și care mă face să scap de vrăjmașii mei! Tu mă înalți mai presus de potrivnicii mei, mă izbăvești de omul asupritor.",
        "50": "De aceea Te voi lăuda printre neamuri, Doamne, și voi cânta spre slava Numelui Tău!",
        "51": "El dă mari izbăviri împăratului Său și arată milă unsului Său: lui David și seminței lui pentru totdeauna.”"
      }
    },
    "NTR": {
      "name": "Noua Traducere in Limba Romana",
      "verses": {
        "1": "David I-a dedicat Domnului cuvintele acestei cântări în ziua când Domnul l-a scăpat de toți dușmanii lui și de Saul.",
        "2": "El a zis: „Domnul este stânca mea, fortăreața mea și eliberatorul meu!",
        "3": "Dumnezeu este stânca mea, în Care mă adăpostesc, scutul meu, puterea care mă eliberează, locul meu de scăpare, adăpostul și mântuitorul meu! Tu mă scapi de violență!",
        "4": "L-am chemat pe Domnul, Cel demn de laudă, și am fost eliberat din mâinile dușmanilor mei!",
        "5": "Căci mă înfășuraseră valurile morții, mă copleșiseră șuvoaiele distrugerii!",
        "6": "Legăturile Locuinței Morților mă înconjuraseră, mă prinseseră lațurile morții.",
        "7": "Dar în necazul meu L-am chemat pe Domnul, L-am chemat pe Dumnezeul meu. El mi-a ascultat glasul, din Templul Său, și strigătul meu după ajutor a ajuns la urechile Sale.",
        "8": "Atunci s-a zguduit și s-a cutremurat pământul, iar temeliile cerurilor s-au zdruncinat, s-au clătinat, pentru că El Se mâniase.",
        "9": "Se înălța fum din nările Lui, iar din gura Lui ieșea un foc mistuitor; cărbuni aprinși ieșeau din ea.",
        "10": "A aplecat cerurile și a coborât; sub picioarele Lui era negură.",
        "11": "Călărea pe un heruvim și zbura; plutea pe aripile vântului.",
        "12": "Așternuse întunericul împrejurul Lui; grămezile de ape și norii negri erau adăposturile Lui.",
        "13": "Din strălucirea care se oglindea înaintea Lui ieșeau cărbuni aprinși.",
        "14": "Domnul a tunat din ceruri, Cel Preaînalt Și-a făcut auzit glasul.",
        "15": "A aruncat săgeți și i-a împrăștiat pe dușmani, a trimis fulgerul și i-a pus pe fugă.",
        "16": "La mustrarea Domnului, la suflarea nărilor Lui, s-au văzut albiile mării și s-au descoperit temeliile lumii.",
        "17": "El S-a întins din înălțime și m-a prins, m-a scos din apele cele mari,",
        "18": "m-a scăpat de dușmanul meu cel puternic și de vrăjmașii mei, căci erau mai tari decât mine.",
        "19": "Ei m-au înfruntat în ziua necazului meu, dar Domnul mi-a fost sprijin.",
        "20": "El m-a eliberat; m-a salvat pentru că Își găsește plăcerea în mine.",
        "21": "Domnul mi-a răsplătit potrivit cu dreptatea mea, mi-a făcut după curăția mâinilor mele,",
        "22": "fiindcă am păzit căile Domnului și nu m-am făcut vinovat față de Dumnezeul meu.",
        "23": "Căci toate judecățile Lui sunt înaintea mea și n-am îndepărtat hotărârile Lui de la mine.",
        "24": "Am fost integru înaintea Lui și m-am păzit de nelegiuirea mea.",
        "25": "Domnul mi-a răsplătit după dreptatea mea, după curăția mea înaintea ochilor Săi.",
        "26": "Cu cel credincios Tu Te arăți credincios; cu omul integru Tu Te dovedești a fi integru.",
        "27": "Cu cel curat Tu Te arăți curat, dar cu cel pervertit Te porți după viclenia lui.",
        "28": "Tu salvezi poporul smerit, dar cu privirea Ta îi cobori pe cei trufași.",
        "29": "Tu ești candela mea, Doamne! Domnul îmi luminează întunericul.",
        "30": "Cu Tine mă năpustesc asupra năvălitorilor, cu Dumnezeul meu sar peste zid.",
        "31": "Cât despre Dumnezeu, calea Lui este desăvârșită; cuvântul Domnului este dovedit curat. El este un scut pentru toți cei ce se adăpostesc în El.",
        "32": "Cine este Dumnezeu în afară de Domnul? Cine este Stâncă în afară de Dumnezeul nostru?",
        "33": "Dumnezeu este cetățuia mea cea tare și El mi-a făcut desăvârșită calea.",
        "34": "El mi-a făcut picioarele ca ale cerboaicelor și m-a așezat pe înălțimi.",
        "35": "Îmi deprinde mâinile pentru luptă, astfel încât brațele mele întind arcul de bronz.",
        "36": "Tu îmi dai scutul mântuirii Tale și răspunsul Tău mă face mare.",
        "37": "Tu-mi lărgești calea sub pașii mei, ca să nu-mi alunece picioarele.",
        "38": "Îmi urmăresc dușmanii și-i distrug; nu mă întorc până nu-i nimicesc.",
        "39": "Îi nimicesc și îi zdrobesc de nu se mai ridică; ei cad la picioarele mele.",
        "40": "Tu îmi dai putere să lupt și-i faci să capituleze pe cei ce se ridică împotriva mea.",
        "41": "Tu-i faci pe dușmanii mei să fugă dinaintea mea, și eu îi nimicesc pe cei ce mă urăsc.",
        "42": "Ei se uită în jur, dar nu este niciun eliberator. Se uită după Domnul, dar El nu le răspunde.",
        "43": "Îi pisez la fel de mărunt ca praful pământului. Îi zdrobesc, îi strivesc ca pe noroiul de pe străzi.",
        "44": "Tu mă scapi de învinuirile poporului meu; mă păstrezi căpetenie a națiunilor; un popor pe care nu-l cunosc îmi slujește.",
        "45": "Fiii străinului mă lingușesc; imediat ce mă aud, mă ascultă.",
        "46": "Fiii străinului îngălbenesc și ies tremurând din fortărețele lor.",
        "47": "Domnul este viu! Binecuvântată să fie Stânca mea! Mărit să fie Dumnezeu, Stânca mântuirii mele!",
        "48": "Dumnezeu este Cel Ce mă răzbună, Cel Care aduce popoare sub stăpânirea mea,",
        "49": "Cel Ce mă scapă de dușmanii mei. Tu mă ridici deasupra celor ce se ridică împotriva mea; Tu mă scapi de omul violent.",
        "50": "De aceea Îți voi mulțumi, Doamne, printre națiuni, și voi cânta spre lauda Numelui Tău!",
        "51": "El îi face parte regelui Său de mari victorii și-i arată îndurare unsului Său, lui David și urmașilor lui pentru totdeauna“."
      }
    },
    "WEBUS": {
      "name": "World English Bible US",
      "verses": {
        "1": "David spoke to Yahweh the words of this song in the day that Yahweh delivered him out of the hand of all his enemies, and out of the hand of Saul,",
        "2": "and he said: “Yahweh is my rock, my fortress, and my deliverer, even mine;",
        "3": "God is my rock in whom I take refuge; my shield, and the horn of my salvation, my high tower, and my refuge. My savior, you save me from violence.",
        "4": "I call on Yahweh, who is worthy to be praised; So shall I be saved from my enemies.",
        "5": "For the waves of death surrounded me. The floods of ungodliness made me afraid.",
        "6": "The cords of Sheol were around me. The snares of death caught me.",
        "7": "In my distress, I called on Yahweh. Yes, I called to my God. He heard my voice out of his temple. My cry came into his ears.",
        "8": "Then the earth shook and trembled. The foundations of heaven quaked and were shaken, because he was angry.",
        "9": "Smoke went up out of his nostrils. Consuming fire came out of his mouth. Coals were kindled by it.",
        "10": "He bowed the heavens also, and came down. Thick darkness was under his feet.",
        "11": "He rode on a cherub, and flew. Yes, he was seen on the wings of the wind.",
        "12": "He made darkness a shelter around himself, gathering of waters, and thick clouds of the skies.",
        "13": "At the brightness before him, coals of fire were kindled.",
        "14": "Yahweh thundered from heaven. The Most High uttered his voice.",
        "15": "He sent out arrows and scattered them, lightning and confused them.",
        "16": "Then the channels of the sea appeared. The foundations of the world were laid bare by Yahweh’s rebuke, at the blast of the breath of his nostrils.",
        "17": "He sent from on high and he took me. He drew me out of many waters.",
        "18": "He delivered me from my strong enemy, from those who hated me, for they were too mighty for me.",
        "19": "They came on me in the day of my calamity, but Yahweh was my support.",
        "20": "He also brought me out into a large place. He delivered me, because he delighted in me.",
        "21": "Yahweh rewarded me according to my righteousness. He rewarded me according to the cleanness of my hands.",
        "22": "For I have kept Yahweh’s ways, and have not wickedly departed from my God.",
        "23": "For all his ordinances were before me. As for his statutes, I didn’t depart from them.",
        "24": "I was also perfect toward him. I kept myself from my iniquity.",
        "25": "Therefore Yahweh has rewarded me according to my righteousness, According to my cleanness in his eyesight.",
        "26": "With the merciful you will show yourself merciful. With the perfect man you will show yourself perfect.",
        "27": "With the pure you will show yourself pure. With the crooked you will show yourself shrewd.",
        "28": "You will save the afflicted people, but your eyes are on the arrogant, that you may bring them down.",
        "29": "For you are my lamp, Yahweh. Yahweh will light up my darkness.",
        "30": "For by you, I run against a troop. By my God, I leap over a wall.",
        "31": "As for God, his way is perfect. Yahweh’s word is tested. He is a shield to all those who take refuge in him.",
        "32": "For who is God, besides Yahweh? Who is a rock, besides our God?",
        "33": "God is my strong fortress. He makes my way perfect.",
        "34": "He makes his feet like hinds’ feet, and sets me on my high places.",
        "35": "He teaches my hands to war, so that my arms bend a bow of bronze.",
        "36": "You have also given me the shield of your salvation. Your gentleness has made me great.",
        "37": "You have enlarged my steps under me. My feet have not slipped.",
        "38": "I have pursued my enemies and destroyed them. I didn’t turn again until they were consumed.",
        "39": "I have consumed them, and struck them through, so that they can’t arise. Yes, they have fallen under my feet.",
        "40": "For you have armed me with strength for the battle. You have subdued under me those who rose up against me.",
        "41": "You have also made my enemies turn their backs to me, that I might cut off those who hate me.",
        "42": "They looked, but there was no one to save; even to Yahweh, but he didn’t answer them.",
        "43": "Then I beat them as small as the dust of the earth. I crushed them as the mire of the streets, and spread them abroad.",
        "44": "You also have delivered me from the strivings of my people. You have kept me to be the head of the nations. A people whom I have not known will serve me.",
        "45": "The foreigners will submit themselves to me. As soon as they hear of me, they will obey me.",
        "46": "The foreigners will fade away, and will come trembling out of their close places.",
        "47": "Yahweh lives! Blessed be my rock! Exalted be God, the rock of my salvation,",
        "48": "even the God who executes vengeance for me, who brings down peoples under me,",
        "49": "who brings me away from my enemies. Yes, you lift me up above those who rise up against me. You deliver me from the violent man.",
        "50": "Therefore I will give thanks to you, Yahweh, among the nations, and will sing praises to your name.",
        "51": "He gives great deliverance to his king, and shows loving kindness to his anointed, to David and to his offspring, forever more.”"
      }
    }
  }
}